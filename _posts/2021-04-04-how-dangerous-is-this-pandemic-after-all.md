---
layout: post
title: "Колко опасна се оказа тази пандемия в крайна сметка"
date: 2021-04-04 15:52:00 +0200
categories: politics
excerpt_separator: <!--more-->
---

За бъдещите историци, пиша това във втората година от Covid19. Жалко че такова изречение е изобщо възможно. В началото на пандемията съвсем нормален въпрос за всеки беше "колко е опасно това". В условията на малко информация трябваше да взимаме решения с потенциално големи последствия. Реакции имаше във всякаква посока. От никаква до прекалена. Спомняте ли си хората, които пародираха че са си купили амуниции и оръжие да защитават семейството си? Хората купуващи ориз и тоалетна хартия сякаш цивилизацията ще свърши след няколко седмици? Или пък израза "то си е като грип". След една година събиране на информация вече бихме могли да отговорим изхождайки от данни.

<!--more-->

{% include image.html
            img="/assets/deaths-2016-2021.png"
            title="Бар графика с брой умрели по година в периода 2016г. до 2020г."
            url="/assets/deaths-2016-2021.png"
            maxWidth=500
            right=true %}

За нетърпеливите отговора е **доста е опасна**. В крайна сметка най - лошото нещо което може да ти се случи по време на пандемия е да умреш (по време на каквото и да било, всъщност). За това реших да разгледам статистиката на [НСИ](https://www.nsi.bg) и да видя колко хора са умрели през първата ни пандемична година. И да я сравня с предишни години. Освен графиката, ето ги и данните в табличен вид:

```
год  | умрели  | промяна   |
----------------------------
2016 | 110,645 | --------  |
2017 | 107,228 | (-0.03%)  |
2018 | 109,192 | (+0.01%)  |
2019 | 105,626 | (-0.03%)  |
2020 | 129,223 | (+22.34%) |
```

Данните на всеки ред са за умирания от 11та седмица едната година до 10та седмица следващата. Тоест където пише 2017, наример, става въпрос за период 11та седмица на 2017 до 10та седмица на 2018. Включително и от двете страни. Избрах го за да рефлектира точно една година с Ковид19 за 2020.

### Анализ

След като прочетете данните, то вече може сами да си правите изводите. Ако искате даже може да спрете да четете, мисля че всичко е дотатъчно красноречиво. Но все пак аз ще продължа с моя анализ. Дори без да знаехте за наличието на опасна заразна болест, разпространяваща се сред населението, то пак бихте забелязали че нещо съществено става.

За периода 2016-2020г. нищо друго съществено не се е случило със страната ни. Нито сме участвали във война, [нито миграционните процеси са се променили значително](https://www.nsi.bg/bg/content/3058/%D0%BC%D0%B8%D0%B3%D1%80%D0%B0%D1%86%D0%B8%D1%8F), [нито раждаемостта](https://www.nsi.bg/bg/content/2953/%D1%80%D0%B0%D0%B6%D0%B4%D0%B0%D0%B5%D0%BC%D0%BE%D1%81%D1%82). Пък ако се е случило нещо голямо, то аз някак съм пропуснал. А дори бихме очаквали числата да вървят в другата посока! [Населението на страната малко по малко намалява през годините](https://www.nsi.bg/bg/content/2972/%D0%BD%D0%B0%D1%81%D0%B5%D0%BB%D0%B5%D0%BD%D0%B8%D0%B5-%D0%B8-%D0%B4%D0%B5%D0%BC%D0%BE%D0%B3%D1%80%D0%B0%D1%84%D1%81%D0%BA%D0%B8-%D0%BF%D1%80%D0%BE%D0%B3%D0%BD%D0%BE%D0%B7%D0%B8), така че дори се очаква бройката умрели на година също да намалява. Точно както е било в периода 2016-2019г. В началото на 2020г. се върнаха хора в България. Но определено населението не се е увеличило с 22.34%. И определено върналите се не са били на прага на смъртта.

В крайна сметка около 24-25 хиляди българи повече са починали през годината на пандемията. Повече от колкото естествено би се очаквало. Това число е различно от [официалното публикувано](https://coronavirus.bg/) за починали от Ковид19 към 04.04.2021г. - 13,507. Разликата най - вероятно до някъде се дължи на непълно диагностициране. До някъде се дължи и на факта, че много хора не са получили лекарска помощ за други проблеми, която иначе биха в година без глобална пандемия. Аз твърдя че пряко или почти пряко увеличаването на броя умрели се дължи точно на скапания вирус. Не съм учен опитващ се да публикува и целящ `p <= 0.05`, за това мога да си позволя смели твърдения. 24-25 хиляди българи са загубили години от живота си [защото главата на рабита вече сериозно смърди]({{ site.baseurl }}{% post_url 2021-04-03-rotten-fish %}). И това е само първата година.

При това в началото на 2020 имахме няколко месечно предизвестие. За вируса се знаеше _широко_ още от Януари. Ето за пример тази статия в Guardian - [UK emergency committee discuss outbreak as more than 33 million people affected by lockdown measures in China](https://www.theguardian.com/science/live/2020/jan/23/coronavirus-china-virus-flu-scotland-testing-wuhan-live-news-updates). Хората които наистина се интересуваха и тези на които им е работата да следят за такива неща знаеха от Декември. И за какво използва това време нашето любимо управление? Най - вероятно да си строи сараи, да си брои килчетата, апартаментите или да си избира новия модел джип. Докато по света [има](https://www.openstreetmap.org/#map=5/-40.514/171.387) [държави](https://www.openstreetmap.org/#map=5/15.790/108.239), които се справиха изключително добре с този проблем. Броят умрели там се брои в стотици, десетки или дори по - малко.

Не забравяйте, че днес все още има избори и можете да инсталирате нова, все още добре миришеща глава. Пък ако много внимателно избирате може и да изберете някоя с мозък в нея!

### Източници

Първичните данни в този пост са публикувани от НСИ. Следват линкове към тях за да може всеки да ги провери за себе си.

* [Инфостат](https://infostat.nsi.bg/infostat/pages/reports/query.jsf?x_2=1818)
* [Таблица с умирания по седмица 2016-2021](https://www.nsi.bg/sites/default/files/files/pages/covid/Deaths_2016-2021_W11.xlsx)
