---
title:  "Чао, Фейсбук!"
date:   2025-05-18 18:40:00 +0200
categories: personal
---

Не използвам Фейсбук от около десет години. Въпреки това последните месеци зачестиха съобщения "виж си месинджъра, включен си в обща група". По този начин по - близките ми хора, които познават навиците ми, се натоварват с допълнителна задача да ме известяват за тези групи. Също, случва се хората да ми пишат и да получат отговор след години тъй като средно се логвам по веднъж на две или три години.

За да намаля натоварването над най - добрите си приятели и за да избегна объркването на останалите ще изтрия акаунта си. Пиша тази статия за да предупредя всички, които все още използват Фейсбук чата.

<!--more-->

## Какъв е плана?

През следващите няколко седмици първо ще изчезне всичкото ми съдържание във Фейсбук. После най - вероятно ще преименувам аканта на нещо абсолютно неразличимо. И след това ще го изтрия.

## Няма ли друг начин?

До преди години поне можех да използвам Messenger през браузър. Вече не. Дълго време поне можех да отворя само `messenger.com` и да си пиша с хората, които продължават да го използват. Но вече посреща това:

> **Doychin, open the Messenger app on your phone to continue**
>
> As part of changing laws in your region, you need to make a choice about your Messenger experience. To make your choice and for more details about how it affects your experience, open the Messenger mobile app. If you can't see the choice, restart the mobile app. If you don't have the app, you can download it from your device's app store.

Ето и скрийншот:

![Съобщение тип "не си добър" дошъл.]({{ "/assets/imgs/fb-messenger-ur-not-welcome.jpg" | absolute_url }})

Не намирам начин да го избягна. Няма да инсталирам този сифон за данни, само да го използвам да дам съгласието си всичко за мен да бъде използвано и продавано. 

Напълно ми е ясно, че това се случва и без съгласието ми. Цялото нещо с поискването е театър. Но със сигурност няма да се съглася доброволно.

## Това е много неудобно!

Някои ще кажат "най - удобния ми начин да ти пиша е Месинджър".

В случая ценя личния си живот и данни повече от вашето неудобство. Сърдете се на г-н. Зукенбърг и политиката на компанията му. Всичко можеше да е по - различно ако наистина мисията им беше да свързват хората.

## Последния ми опит с Фейсбук

Повторих следния експеримент три пъти. Отворих фейсбук и скролвах фийда ми докато видя 30 неща. Във всеки от тестовете само едно или две от тях бяха от човек, който познавам, или поне от група от която съм се интересувал. Всичко останало беше реклама.

Всичкото това удоволствие на цената на това данните ми да бъдат продавани напред и назад. Кой би устоял на предложението?

## И сега какво?

Ако се интересувате от какво правя можете да [следите този блог]({{ site.baseurl }}{% post_url 2025-05-02-how-to-follow-this-blog %}). Ако искате просто да си поговорите с мен има [други начини](/contacts).

Надеждата ми е този ход да доведе до повече осъществени връзки с приятелите ми. Вместо до неотговорени съобщения като в момента.
