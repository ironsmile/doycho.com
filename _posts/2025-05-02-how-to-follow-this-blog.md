---
layout: post
title:  "Как да следим този (и други) блогове"
date:   2025-05-02 10:10:00 +0200
excerpt_separator: <!--more-->
---

![An RSS reader screenshot]({{ "/assets/rss-article/vienna-screenshot.png" | absolute_url }})

Отговора е [RSS](https://en.wikipedia.org/wiki/RSS){:target="_blank"}.

Това е, ако не е никаква изненада за теб драги читателю, то може да спреш до тук. Няма да има нищо ново за теб. Ако от друга страна не знаеш какво е това, то нека разкажа.

<!--more-->

Какъв проблем решаваме всъщност? Имаме много блогове които искаме да следим за ново съдържание. Обаче е много труд всеки ден да проверяваме всеки от тях един по един.

Като начало бях сравнително изненадан, как вече се случва да работя с хора които не знаят какво е RSS. Така че драги читателю, няма защо да се срамуваш. Дори производството на софтуер да е част от образованието и всекидневието ти, то това не значи че знаеш всяка подробност за това, как работи този който използваш всекидневно. А е много вероятно всъщност да го правиш с RSS. Слушаш подкасти, нали? Ако да, то честито! Вече използваш RSS.

Но все пак как работи това нещо? Блоговете, подкастите, новинарските сайтове, YouTube каналите и всякакви други източници на информация използват RSS протокола за да публикуват информация ("RSS feed") за новото и вече съществуващото си съдържание. Поне тези които обичат потребителите си го правят. Тази информация е в машинно четим вид и се намира на специален URL на сайта. От своя страна читателите, слушателите или зрителите на тези източници могат да използват програма (или "арр"), която периодично обхожда всички от които се интересуват. Ще наричам този тип програми "четец" от сега нататък. Когато някой източник публикува ново съдържание, четеца вижда това и го предоставя на вниманието на потребителя си. По този начин, ако искаш да следиш 20 източника, то няма нужда да обикаляш 20 сайта всеки ден и да проверяваш за ново съдържание.

Как работи това при подкастите? Приемам, че това е нещо което повечето хора използват и аналогията ще облекчи обяснението. Всеки подкаст публикува RSS feed със съдържанието си. Всеки от нас използва любимия си четец, който периодично ни показва кога има нови епизоди на подкастите от които се интересуваме. Как четеца го постига? От време на време чете RSS feed-а на всеки подкаст за който сме абонирали ("събскрайбнали") и проверява за нещо ново. Такива четци са [Apple Podcasts](https://en.wikipedia.org/wiki/Apple_Podcasts){:target="_blank"}, [Overcast](https://overcast.fm/){:target="_blank"}, [Podcast Addict](https://podcastaddict.com/){:target="_blank"}, [Pocketcast](https://pocketcasts.com/){:target="_blank"}, [Podcasts](https://apps.gnome.org/Podcasts/){:target="_blank"} и други. Обхождането може да е често или на график. Компютрите са много добри в това да извършват дълги и скучни повтарящи се задачи.

Интересното в четците за подкасти е, че са насочени към аудио съдържание. Позволяват да го слушаш направо през тях, помнят до къде си стигнал на всеки конкретен епизод, позволяват да свалиш епизодите за офлайн слушане. Повечето дори предоставят възможност за търсене на нови подкасти и абониране към тях. Точно тази им възможност позволява никога човек да не види същинските RSS URL-и на подкастите, които слуша. Особено ако търсенето им работи достатъчно добре и всеки подкаст, който ни интересува, може да се намери така. Много подкасти в сегашно време не ползват собствени сайтове, вместо това използват хостинг от Spotify, Substack и подобни.

Но има и четци, които са насочени към текстово съдържание. Каквото са блоговете и новинарските сайтове. Общо взето, това е основната им разлика с програмите (арр-ове) за подкасти. Интерфейсът им е удобен за четене на текст.

_Добре де, кажи най - накрая как да го следя тоя блог!_

**Стъпка 1**

Инсталирайте си RSS четец и се абонирайте за любимото си съдържание. Ето примери за четци, които аз харесвам:

* Android - [Feedly](https://play.google.com/store/apps/details?id=com.devhd.feedly&hl=en-US){:target="_blank"}
* Linux - [Liferea](https://lzone.de/liferea/){:target="_blank"}, [Feeds](https://gfeeds.gabmus.org/){:target="_blank"}
* Windows - [Feedly](https://feedly.com/){:target="_blank"}
* MacOS - [Vienna RSS](https://www.vienna-rss.com/){:target="_blank"}
* iOS - [NetNewsWire](https://netnewswire.com/){:target="_blank"}, [feeeed](https://feeeed.nateparrott.com/){:target="_blank"}, [Unread](https://www.goldenhillsoftware.com/unread/){:target="_blank"}
* Web - [The Old Reader](https://www.theoldreader.com/en/){:target="_blank"} и отново [Feedly](https://feedly.com/){:target="_blank"}
* Self hosted web - [Tiny Tiny RSS](https://tt-rss.org/){:target="_blank"}

Естествено, има и много други.

**Стъпка 2**

Всеки блог и сайт за новини ще има лесно откриваем линк към RSS feed-а си. Даже може да има различни feed-ове, разделени по интереси, език или друг критерии. RSS линка на този [блог е тук](/feed.xml){:target="_blank"}. Ако го отворите в браузъра си ще видите машинно четимата информация, за която говорих по - горе.

Конвенцията е сайтовете да изложат линк към RSS feed-a си като използват RSS логото някъде в началото или края си. То изглежда ето така:

![The RSS logo]({{ "/assets/rss-article/rss-logo.png" | absolute_url }})

Преди време всеки браузър показваше RSS фийдовете на сайтовете които е отворил в полето за писане на адрес.

![RSS icon in browser's location bar]({{ "/assets/rss-article/rss-icon-in-location-bar.png" | absolute_url }})

Но това вече не е толкова сигурно. Въпреки това има добавки за браузърите ([за Firefox](https://addons.mozilla.org/en-US/firefox/addon/awesome-rss/), [за Chrome](https://chromewebstore.google.com/detail/rss-subscription-extensio/nlbjncdgjeocebhnmkbbbdekmmmcbfjd?pli=1)) които възвръщат това поведение.

**Стъпка 3**

Веднъж като намерите този линк го копирайте и сложете във вашия четец. Обикновено четците имат бутон за добавяне на линк или "feed".

_Готово. Това е всичко._

От сега нататък от време на време проверявайте четеца си по същия начин по който отваряте арр-а си за подкасти. Четците за телефони дори може да имат известия.

__Каква е алтернативата на RSS?__

Естествено, ако до сега сте живели без RSS. Значи има и други начини, нали?

Единият вариант е да се надявате, че авторите ще слагат линкове към съдържанието си във Facebook, Twitter/X, Instagram, TikTok, Reddit и други. И че след това алгоритмите ще са достатъчно благосклонни да ви ги покажат сред супата от реклами, които нормално показват. В повечето случаи не са и новото съдържание остава скрито.

Други вариант е да се надявате, че приятелите ви ще споделят интересните неща с вас. Това е много полезно, но отново при вас остава задачата да следите за ново съдържание периодично. Приятелите ви не са ви секретарки и няма да ви известяват за всичко, което ви интересува. 😋

Email абонамент. Давате си email-а на източниците на информация и те обещават да ви известяват за ново съдържание. Надеждата е, че ще спазват това обещание и не решават от време на време да приплъзнат някоя реклама сред останалите си email-и.

Моя рейтинг на възможностите:

* ★☆☆☆☆ - "Социални" медии
* ★★☆☆☆ - Email абонамент
* ★★☆☆☆ - Споделяние от приятели
* ★★★★☆ - RSS

За мен е ясно кое е най - удобно и ми позволява да не изпускам нещата, които ме интересуват. Не съм дал максималния брой звезди на RSS, защото е малко труден за ползване и изисква цяла статия с разяснения. 🫣
