---
layout: post
title:  "Как да следим този (и други) блогове"
date:   2025-05-01 13:30:00 +0200
excerpt_separator: <!--more-->
---

__TODO: да направя картинка на статията показваща Liferea-та ми__

Отговора е [RSS](https://en.wikipedia.org/wiki/RSS).

Това е, ако не е никаква изненада за теб драги читателю, то може да спреш до тук. Няма да има нищо изненадващо за теб. Ако от друга страна не знаеш какво е това, то нека разкажа.

<!--more-->

Какъв проблем решаваме всъщност? Имаме много блогове които искаме да следим за ново съдържание. Обаче е много труд всеки ден да проверяваме всеки от тях един по един.

Като начало бях сравнително изненадан как вече се случва да работя с хора които не знаят какво е това. Така че драги читателю, няма защо да се срамуваш. Дори производството на софтуер да е част от образованието и всекидневието ти, то това не значи че трябва да знаеш всяка подробност за това как работи този който използваш всекидневно. А е много вероятно всъщност да използваш RSS всекидневно. Слушаш подкасти, нали? Ако да, то честито! Вече използваш RSS.

Но все пак как работи това нещо? Блоговете, подкастите, новинарските сайтове, ютуб каналите и всякакви други източници на информация използват RSS протокола за да публикуват информация ("RSS feed") за новото и вече съществуващото си съдържание. Поне добре направените го правят. Тази информацията е в машинно четим вид. От своя страна читателите, слушателите или зрителите на тези източници могат да използват програма (или "арр") която периодично обхожда всички източници от които се интересуват. Ще наричам този тип програми "агрегатъор" от сега нататък. Когато някой източник публикува ново съдържание програмата вижда това и го предоставя на вниманието на потребителя си. По този начин ако искаш да следиш 20 източника, то няма нужда да обикаляш 20 сайта всеки ден и да проверяваш за ново съдържание. Или пък 100 източника.

Как работи това при подкастите? Приемам, че това е нещо което повечето хора използват и аналогията ще облекчи обяснението. Всеки подкаст публикува RSS feed със съдържанието си. Всеки от нас използва любимия си агрегатор, който периодично ни показва кога има нови епизоди на подкастите от които се интересуваме. Как прави това? От време на време чете RSS feed-а на всеки подкаст за който сме абонирали ("събскрайбнали") и проверява за нещо ново. Такива агрегатори са [Apple Podcasts](https://en.wikipedia.org/wiki/Apple_Podcasts), [Overcast](https://overcast.fm/), [Podcast Addict](https://podcastaddict.com/), [Pocketcast](https://pocketcasts.com/), [Podcasts](https://apps.gnome.org/Podcasts/) и други.

Интересното в агрегатъорите за подкасти е, че са насочени към аудио съдържание. Позволяват да го слушаш направо през тях, помнят до къде си стигнал на всеки конкретен епизод, позволяват да свалиш епизодите за offline слушане. Повечето дори предоставят възможност за търсене на нови подкасти и абониране към тях. Точно тази им възможност позволява никога човек да не види същинския RSS URL-а на подкастите които слуша. Особено ако търсенето им работи достатъчно добре и всеки подкаст който ни интересува може да се намери така.

Но има и агрегатори които са насочени към текствово съдържание. Каквото са блоговете и новинарските сайтове. Общо взето, това е основната им разликза с програмите (арр-ове) за подкасти. Интерфейса ми е удобен за четене на текст.

_Добре де, кажи най - накрая как да го следя тоя блог!_

**Стъпка 1**

Инсталирайте си RSS агрегатор и се абонирайте за любимото си съдържание. Ето примери за агрегатори, които аз харесвам:

* Android - [Feedly](https://play.google.com/store/apps/details?id=com.devhd.feedly&hl=en-US)
* Linux - [Liferea](https://lzone.de/liferea/), [Feeds](https://gfeeds.gabmus.org/)
* Windows - [Feedly](https://feedly.com/)
* MacOS - _TODO: да пусна мака и да си видя името на reader-а_
* iOS - нямам препоръка, но ако потърсите "RSS reader" ще намерите купища

**Стъпка 2**

Всеки блог и сайт за новини ще има лесно откриваем линк към RSS feed-а си. Даже може да има различни feed-ове, разделени по интереси. RSS линка на този [блог е това](/feed.xml). 

За да намерите линка търсете това лого.

__TODO: каринка с RSS логото__

Преди време всеки браузър показваше RSS фийдовете на сайтовете които е отворил в полето за писане на адрес.

__TODO: картинка на RSS бутон в location bar-a на браузър__

Но това вече не е толкова сигурно. Въпреки това има добавки за браузърите които възвръщат това поведение.

**Стъпка 3**

Копирате този линк и го слагате във вашия агреагор.

Готово. Това е всичко.

Не забравяйте от време на време да проверявате агрегатора си по същия начин по който отваряте арр-а си за подкасти. Агрегаторите за телефони дори може да имат notification-и.

__Каква е алтернативата на RSS?__

Да се надяваме, че авторите ще слагат линкове към съдържанието си във Facebook, Twitter/X, Instagram, TikTok и други. И че след това алгоритмите ще са достатъчно благосклонни да ни ги покажат сред супата от реклами които нормални ни показват.

За мен е ясно кое е по - удобно и сигурно ако нещо ме интересува.
