---
layout: post
title:  "Как да следим този (и други) блогове"
date:   2025-05-01 13:30:00 +0200
excerpt_separator: <!--more-->
---

__TODO: да направя картинка на статията показваща Liferea-та ми__

Отговора е [RSS](https://en.wikipedia.org/wiki/RSS).

Това е, ако не е никаква изненада за теб драги читателю, то може да спреш до тук. Няма да има нищо ново за теб. Ако от друга страна не знаеш какво е това, то нека разкажа.

<!--more-->

Какъв проблем решаваме всъщност? Имаме много блогове които искаме да следим за ново съдържание. Обаче е много труд всеки ден да проверяваме всеки от тях един по един.

Като начало бях сравнително изненадан как вече се случва да работя с хора които не знаят какво е RSS. Така че драги читателю, няма защо да се срамуваш. Дори производството на софтуер да е част от образованието и всекидневието ти, то това не значи че знаеш всяка подробност за това как работи този който използваш всекидневно. А е много вероятно всъщност да го правиш с RSS. Слушаш подкасти, нали? Ако да, то честито! Вече използваш RSS.

Но все пак как работи това нещо? Блоговете, подкастите, новинарските сайтове, ютуб каналите и всякакви други източници на информация използват RSS протокола за да публикуват информация ("RSS feed") за новото и вече съществуващото си съдържание. Поне тези които обичат потребителите си го правят. Тази информацията е в машинно четим вид и се достъпва специален URL на сайта. От своя страна читателите, слушателите или зрителите на тези източници могат да използват програма (или "арр") която периодично обхожда всички източници от които се интересуват. Ще наричам този тип програми "агрегатъор" от сега нататък. Когато някой източник публикува ново съдържание програмата вижда това и го предоставя на вниманието на потребителя си. По този начин ако искаш да следиш 20 източника, то няма нужда да обикаляш 20 сайта всеки ден и да проверяваш за ново съдържание.

Как работи това при подкастите? Приемам, че това е нещо което повечето хора използват и аналогията ще облекчи обяснението. Всеки подкаст публикува RSS feed със съдържанието си. Всеки от нас използва любимия си агрегатор, който периодично ни показва кога има нови епизоди на подкастите от които се интересуваме. Как агрегатора го постига? От време на време чете RSS feed-а на всеки подкаст за който сме абонирали ("събскрайбнали") и проверява за нещо ново. Такива агрегатори са [Apple Podcasts](https://en.wikipedia.org/wiki/Apple_Podcasts), [Overcast](https://overcast.fm/), [Podcast Addict](https://podcastaddict.com/), [Pocketcast](https://pocketcasts.com/), [Podcasts](https://apps.gnome.org/Podcasts/) и други. Агрегатора обхожда всичките подкасти които ни интересуват от наше име. Компютрите са много добри в това изършват дълги и скучни повтарящи се задачи.

Интересното в агрегатъорите за подкасти е, че са насочени към аудио съдържание. Позволяват да го слушаш направо през тях, помнят до къде си стигнал на всеки конкретен епизод, позволяват да свалиш епизодите за offline слушане. Повечето дори предоставят възможност за търсене на нови подкасти и абониране към тях. Точно тази им възможност позволява никога човек да не види същинските RSS URL-и на подкастите които слуша. Особено ако търсенето им работи достатъчно добре и всеки подкаст който ни интересува може да се намери така.

Но има и агрегатори които са насочени към текствово съдържание. Каквото са блоговете и новинарските сайтове. Общо взето, това е основната им разликза с програмите (арр-ове) за подкасти. Интерфейса ми е удобен за четене на текст.

_Добре де, кажи най - накрая как да го следя тоя блог!_

**Стъпка 1**

Инсталирайте си RSS агрегатор и се абонирайте за любимото си съдържание. Ето примери за агрегатори, които аз харесвам:

* Android - [Feedly](https://play.google.com/store/apps/details?id=com.devhd.feedly&hl=en-US)
* Linux - [Liferea](https://lzone.de/liferea/), [Feeds](https://gfeeds.gabmus.org/)
* Windows - [Feedly](https://feedly.com/)
* MacOS - _TODO: да пусна мака и да си видя името на reader-а_
* iOS - [feeeed](https://feeeed.nateparrott.com/)
* Web - [The Old Reader](https://www.theoldreader.com/en/) и отново [Feedly](https://feedly.com/)
* Self hosted web - [Tiny Tiny RSS](https://tt-rss.org/)

**Стъпка 2**

Всеки блог и сайт за новини ще има лесно откриваем линк към RSS feed-а си. Даже може да има различни feed-ове, разделени по интереси, език или друго нещо. RSS линка на този [блог е това](/feed.xml). Ако го отворите в браузъра си ще видите машинно четимата информация за какви статии има на блога. 

Конвенцията е сайтовете да изложат линк към RSS feed-a си като използват RSS логото някъде в началото или края си. То изглежда ето така:

__TODO: каринка с RSS логото__

Преди време всеки браузър показваше RSS фийдовете на сайтовете които е отворил в полето за писане на адрес.

__TODO: картинка на RSS бутон в location bar-a на браузър__

Но това вече не е толкова сигурно. Въпреки това има добавки за браузърите (Firefox, Chrome) които възвръщат това поведение.

**Стъпка 3**

Веднъж като намерите този линк и го копирайте и сложете във вашия агреагор като намерите бутона му за добавяне.

_Готово. Това е всичко._

От сега нататък от време на време да проверявате агрегатора си по същия начин по който отваряте арр-а си за подкасти. Агрегаторите за телефони дори може да имат notification-и.

__Каква е алтернативата на RSS?__

Естествено, ако до сега сте живели без RSS. Значи има и други начини, нали?

Единият вариант е да се надявате, че авторите ще слагат линкове към съдържанието си във Facebook, Twitter/X, Instagram, TikTok и други. И че след това алгоритмите ще са достатъчно благосклонни да ни покажат сред супата от реклами които нормални ни показват. В повечето случаи не са и новото съдържание остава скрито.

Други вариант е да се ндявате че приятелите ви директно ще споделят интересните неща с вас. Това е дори още по - ненадеждно от алгоритмите. Очаквам че ще споделят нещо от нов източник и после ще очакват от вас да го следите сам ако ви е харесал.

За мен е ясно кое е най - удобно и ми позволява да не изпускам нещата които ме интересуват.
