---
title: "Отвъд мечти за плаване"
date: 2023-06-09 18:10:00 +0300
categories: personal
---

_Носи се слух, че през описаната тук седмица не беше изядена и една маслина с костилка._

По - близките ми хора знаят, че преди време се захванах с това да се науча да плавам.
Видиш ли, да изкарам курс в София беше разочароващо лесно. А това да издържа изпита
за правоспособност още повече. Всичко това с много малко практика. Даже опасно
малко практика. В язовир. С малка лодчица. В идеално време. С външен двигател.

След като приключих с тази първа стъпка се оказа, че имам право да плавам с "лодка до 40
бруто тона" из цял свят. Но да имаш право и всъщност да умееш са две съвсем рачлични неща.
Същевременно много повече ме влече ветроходството, не лодки с двигатели. За което почти
не стана дума на курса, още по - малко по време на часовете за практиката. За да имам
някакъв шанс за успех ми трябваше още много учене. Тъкмо това ще разкажа надолу.

<!--more-->

Изобщо заниманието ми с плаване започна покрай брат ми. Той също беше стигнал до моето
положение, но няколко години по - рано. Сега заедно решихме да вървим напред. Само къде
да намерим някой, готов да обучава двама лаици от София във ветроходство? За щастие
мухата се оказа доста разпространена и добра приятелка (здрасто, Лили!) ми сподели за
много успешен и умел учител. След нейната гореща препоръка нещата бяха предрешени. Така
се запознахме с Христо и чичо Наско от [Sailing Dream](https://sailingdream.org/),
както и по - късно с яхтата _Esta e Vida_.
