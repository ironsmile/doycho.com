---
layout: post
title: "Власт"
date: 2021-04-01 19:40:00 +0200
categories: politics
excerpt_separator: <!--more-->
---

Напоследък си мисля за думата "власт". И по - специално за начина по който я използваме в българския език. Най - вече във варианта "власти". Какво иска да каже нормалния българин когато използва думата "властите"? Най - често има предвид някаква конгломерация между народното събрание, министерски съвет, всички министерства, президенството, че дори и кметства. Понякога е само някое подмножество на тези институции или дори само една конкретна. И тъй като хората говорят за "властите правят това" или "властите правят онова" нямат предвид, че сградите на тези институции или самите концепции за тях извършват действия. Със сигурност имат предвид хората, които работят в тези институции. Хората, които ги представляват. Този начин на изразяване ми се вижда все по - странен и по - странен колкото повече размишлявам над него.

<!--more-->

Защо го намирам за странно? Защото на мен това ми звучи сякаш така работещите в институциите се превръщат във "властелини". Тези, които я олицетворят и могат да използват. С една дума, тези които имат властта, тези които имат право да казват на всички останали какво могат, не могат и трябва да правят. А личното ми разбиране за света е, че отдавна в България нямаме "властелини". Или ако искате прозводна дума - "владетели". Да, в славната ни история, за която не спират да говорят в училище, имаме ханое, цере и султани владеещи българите. Че дори и някои главни секретари на определени "партии". Но ситуацията не е такава от много време, нали така? Или може би се лъжа? Усещането ми е, че мнозинството от хора на практика мислят и действат сякаш все още имаме властелини.

Но какво са тогава всичките тези инситуции? Според мен по - правилен термин би бил "управление". И също така, те не са някакъв конгломерат подобен на хидра с петнадесет глави. Всяка от тях има конкретна цел, която би трябвало дори по някога да влиза в конфликт останалите. Също така, хората работещи в тези институции са служители. Хора, които цялото българско общество е наело за няколко годишен договор и очаква от тях да си свършат работата. При това забележете, че на тези наети служите се плаща, при това щедро. Не се очаква от тях да си вършат работата от добротата на сърцето си. Имат и изключително хубави социални придобивки. Президента, министър прецедателя, министрите и депутатите работят в красиви и удобни сгради. Имат достъп до специални болници, коли, охрана и почивни станции. Все неща за които всеки друг служител в България би си мечтал. Това предполага, че бихме могли да наемем най - добри сред нас за тази работа и те ще я вършат с желание и съвестно, нали така?

За нещастие реалността показва, че последното не се случва на практика. Никой българин честно пред себе си не би нарекъл нашите държавни служители "най - добрите сред нас". Дори самите те, ако успят да се отърсят от самозалъгването си, няма да се определят по този начин. Как се е стигнало до тук? Според мен проблема до някъде идва от размиването в главите на повечето хора между термините "власт" и "управа". Между "властелин" и "служител".

Законно тези хора са служители, но голяма част от хората (дори мнозинството, бих предположил) се държи с тях сякаш са владетели. А закона не е нищо повече от купчина букви ако достатъчно голям процент от обществото не го прилага. Значение имат истинските действия и начин на мислене, които се случват в реалния свят. А ситуацията в която сме попаднали е още по - смешна. Хората във "властта" се радват на всичките бонуси които им се полагат като служители и същевременно могат да си позволят да се държат като владетели. Владетелите се познават по това, че по една или друга причина правилата за всички останали не важат за тях. Но пък точно само владетелите имат право (и по - скоро възможност) да измислят и прилагат правилата. Никой друг. Във всяка друга система (хаганат, царство, империя, халифат и т.н.) поне властелините сами си поемат разходите и не им се дават допълнителни бонуси като служители. 

За да залегне този начин на мислене със сигурност помага и това, че последните 40-50 години все едни и същи хора се оказват "служители" на държавния апарат. Хората, естествено, започват да свикват с тях и да ги приемат като неотменна част от живота.

Как да оправим нещата? Вижда ми се, че de facto държанието на хората все още не съвпада с реалността. Все още живеем в демокрация и служителите могат да бъдат сменени. Дори такава възможност ни се отваря съвсем скоро. Само след няколко дни! Това което се надявам да осъзнае с цялото си същество всеки четящ тази статия е, че властта всъщност произлиза от "народа". Произлиза от цялото общество, всеки (пълнолетен) има равно "парче" от нея. Ако някой се откава от собствената си власт чрез нежелание да гласува, то това е в него ущърб. Ако достатъчно много хора се откажат от влсастта си, то това отваря вратите на определено малцинство да определя правилата в живота на всички останали.

Точно това стана според мен и на последните парламентарни избори през 2017г. Mакар [избирателна активност от ~54.7%](https://results.cik.bg/pi2017/aktivnost/index.html) да не е толкова лоша, то все пак остави малцинството от 1927418 българи (ГЕРБ, ДПС, "патриотите" и Воля) да реши кои ще са новите служите на страната. И те избраха грешно. Помислете колко хора умряха ненужно последната година и няколко месеца, до каква степен законите не се спазват и до колко корупцията все още е нормална част от всекидневието ни. При това не е като тези "служители" да не ни бяха до болка познати благодарение на предишните им мандати. В представянето им няма нищо изненадващо.

За да не се случи това отново, гласувайте! От Дневник са публикували много полезна [статия с информация]() за наближаващите избори. Ако имате върпоси, там най - вероятно ще има отговори. И гласувайте разумно след като помислите внимателно. Аз ще продължа да засягам темата в малкото дни до изборите.
